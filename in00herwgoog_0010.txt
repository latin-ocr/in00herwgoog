PRAEFATIO. .

Casu si accidisset, ut Ion sine nomine auctoris ad nostram
pervenisset aetatem, vix tamen quemquam in Euripide vel
mediocriter versatum punctum temporis latere posset, a nullo
alio poeta hanc fabulam componi potuisse. Ita praeter ser·
monis ‚proprietatem et laudatum ab ipso adversario Aristo·
phano os eius rotundum 1), pleraque omnia praefert, quibus
tragoedia Euripidea a decessoribus eius in arte dramatico
differre existimatur. Habemus liic prologum, quo a Mer-
curio ea ipsa de causa praesenti, postquam rite exposuit
genus suum atque originem, narrantur spectatoribus tam
ante-acta quam ea quae in scena agentur ; habemus iterum
in fine dramatis deum ex machina, Minervam, exponentem
et defendentem Apollinis consilia et praedicentem futuram
generis ex Ione nascituri magnitudinem habemus felicem ⁴
fabulae exitum, ab antiqua arte et vera tragoedia ferme
alienum, sed proprium dramatis romantici, quod hodie
dicitur, cuius generis medii inter antiquam tragoediam et
comoediam novam Euripides merito celebratur inventor,
habemus chorum neque (si excipimus violatum ab eo Xuthi
secretum) actionis participem, ut est apud Aeschylum, neque
eum qui bonis faveatque et consilietur amicis et
regat iratos et amet pacare tumenteS, qualis est

1) Apud Sobel. Plot. Apol. p. 19 C.

 

